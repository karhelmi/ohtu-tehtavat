Vaihtoehtoinen tehtävä:

Referaatti Tero Huomon kandidaattityöstä "Ohjelmistoarkkitehtuurin sisällyttäminen ketteriin ohjelmistotuotantomenetelmiin"


Arkkitehtuurin suunnittelulle ketterässä ohjelmistokehityksessä ei ole olemassa yhtä “oikeaa” tapaa ja ketterän kehitelmän menetelmät eivät ota arkkitehtuurisuunniteluun yksityiskohtaista kantaa. Vesiputousmallissa tehty erillinen arkkitehtuurisuunnittelu ennen kehitystyötä ei ole ketterien menetelmien mukaista. Arkkitehtuuriasiantuntijat ovat kritisoineet ketterien tapojen arkkitehtuurisuunnittelua; heidän mukaan esimerkiksi kehitystyön yhteydessä tapahtuva arkkitehtuurisuunnittelu vaatii kehittäjiltä kokemusta ja erityisiä taitoja, joita kaikilla ohjelmoijilla ei ole.
Ketterien menetelmien kanssa on käytössä useita erilaisia tapoja arkkitehtuurisuunnittelulle. Mikään tapa ei ole toistaan parempi ja näiden lisäksi monenlaisia tapoja on käytössä. Viisi tällaista menetelmää ovat seuraavat: 1) ns. Sprint 0, jossa alustavaa arkkitehtuuria tehdään ennen varsinaisten Sprinttien alkamista. Tällaiset Sprintit, joissa ei synny asiakasta hyödyttäviä ominaisuuksia eivät ole kuitenkaan ketterien mentelmien mukaisia. 2) Arkkitehtuuri erillisenä prosessina, jossa arkkitehtitiimi on ikään kuin kehitystiimin asiakas ja hoitaa arkkitehtuurisia suunnittelua ja tehtäviä kehitystiimin puolesta. 3) Suunnittelupiikit, jotka tapahtuvat usein Sprintin osana ja niissä osa kehitystiimiä testailee ja pohtii arkkitehtuurisia asioita. 4) Arkkitehtuurijakso on useimmiten erillinen “Sprint”, jossa koko kehitystiimi keskittyy arkkitehtuurisiin asioihin. 5) Arkkitehtuuritarinat, jossa kehitystiimi listaa arkkitehtuurisia töitä listalle samaan tapaan kuin asiakas listaa käyttäjätarinoita. Arkkitehtuuritarinoita priorisoidaan ja otetaan mukaan Sprintteihin.
